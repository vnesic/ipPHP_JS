<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

<link rel="shortcut icon" href="../../favicon.ico" type="image/x-icon"></head><body>

<div id="wrapper">
	
          <nav>         <ul>             <li> 				<a href=../../../Naslovna.html>Naslovna</a> 			</li>             <li> 				<a href=../../news/economy/KategorijaEkonomija.html>Ekonomija</a> 				<ul> 					<li><a href=../../news/privreda/KategorijaPrivreda.html>Privreda</a></li> 					<li><a href=../../news/finansije/KategorijaFinansije.html>Finansije</a></li> 					<li><a href=../../news/biznis/KategorijaBiznis.html>Biznis</a></li> 				</ul> 			</li> 			<li> 				<a href=../../news/politika/KategorijaPolitika.html>Politika</a>             				<ul> 					<li><a href=../../news/domaca/KategorijaDomaca.html>Domaća</a></li> 					<li><a href=../../news/regionalna/KategorijaRegionalna.html>Regionalna</a></li> 					<li><a href=../../news/svet/KategorijaSvet.html>Svet</a></li> 				</ul>                     </li> 			<li> 				<a href=../../news/tehnologija/KategorijaTehnologija.html>Tehnologije</a>             				<ul> 					<li><a href=../../news/softver/KategorijaSoftver.html>Softver</a></li> 					<li><a href=../../news/komunikacije/KategorijaKomunikacije.html>Komunikacije</a></li> 					<li><a href=../../news/energetika/KategorijaEnergetika.html>Energetika</a></li> 				</ul>                     </li> 			<li> 				<a href=../../news/sport/KategorijaSport.html>Sport</a>             				<ul> 					<li><a href=../../news/fudbal/KategorijaFudbal.html>Fudbal</a></li> 					<li><a href=../../news/kosarka/KategorijaKosarka.html>Košarka</a></li> 					<li><a href=../../news/tenis/KategorijaTenis.html>Tenis</a></li> 					<li><a href=../../news/atletika/KategorijaAtletika.html>Atletika</a></li> 				</ul>                     </li> 			<li> 				<a href=../../news/kultura/KategorijaKultura.html>Kultura</a>             				<ul> 					<li><a href=../../news/film/KategorijaFilm.html>Film</a></li> 					<li><a href=../../news/slikarstvo/KategorijaSlikarstvo.html>Slikarstvo</a></li>				 					<li><a href=../../news/pozoriste/KategorijaPozoriste.html>Pozorište</a></li> 				</ul>                     </li>             <li>             	<a href=#>Ažuriranje</a>             				<ul> 					<li><a href=../../UlogujSe.html>Uloguj se</a></li> 					<li><a href=../../UnesiVest.html>Unesi vest</a></li> 					<li><a href=../../IzborNaslovne.html>Izbor naslovne</a></li> 				</ul>             </li> 			<li><a href=../../Kontakt.html>Kontakt</a></li>			         </ul>     </nav>

    <div id="newsDiv">

	    <p id="date">04.04.2017</p>

	    <h1 id="newsTitle">
 Skarlet Johanson nikad nije izgledala bolje nego u "Duhu u oklopu" 
   	    </h1>

	    <img src="../../../images/film/skarlet.jpg">

	    <br />
	    <p>


Kada je u aprilu prošle godine objavljeno da će Skarlet Johanson igrati majora Motoko Kusanagi u filmskoj adaptaciji mange "Duh u oklopu" (Ghost in the Shell), ljubitelji ovog serijala Masamuna Široa tvrdili su da, eto, Holivud opet "izbeljuje" junake jer je belkinja angažovana za ulogu originalno japanske junakinje.

		</p>
		
		<p>
Nekoliko meseci potom, producent filma Stiv Pol rekao je da će "fanovi biti vrlo srećni krajnjim rezultatom" i da neće biti razočaranih. Takav utisak ima i domaća publika koja od četvrtka može da pogleda ovaj film. Radnja "Duha u oklopu" smeštena je u 2029. godinu kada su mnogi ljudi postali kiborzi zamenivši neke delove tela implantatima. Ali, kako mozak ne može da se zameni, on predstavlja "duha" tj. ljudski identitet u oklopu mehaničkog tela. U tom svetu žive i hakeri koji usađuju sećanja u tuđe glave i primalac ne zna šta je stvarno a šta lažno.	</p>
		
		<p>
Skarlet tumači majora Kusanagi, jedinstvenog ljudskog kiborga koji predvodi elitnu jedinicu Sektor 9 za najopasnije kriminalce a čiji najveći neprijatelj želi da uništi svu naprednu sajber tehnologiju. Ona kaže da je pokušala da se ne osvrće na veliku popularnost svoje junakinje među ljubiteljima mange.
	</p>

		<p>
- Kada dobijete jedan lik koji je toliko voljen, njegovo oživljavanje može da deluje obeshrabrujuće. Slično sam se osećala i pri kreiranu Crne Udovice (junakinje "Marvelovog" stripa). Ja u takvim situacijama krećem od nule i pokušavam da sledim svoje instikte uz nadu da ću liku podariti onoliko integriteta koliko ljudi očekuju od mene. Uostalom, snimanje filma nije puko preslikavanje stranice papira na platno. Mi ne pravimo svet Frenka Milera u kojoj grafičke novele bukvalno oživljavaju, mi imamo jednu utvrđenu ikonografiju mange ali mislim da će ljudi biti iznenađeni smelom realnošću naše verzije. Za jednu osobu koja nema srce, ovaj film ima dosta srca i dosta boja - poručuje Skarlet.	</p>



	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>