<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

<link rel="shortcut icon" href="../../favicon.ico" type="image/x-icon"></head><body>

<div id="wrapper">
	
    <nav>         <ul>             <li> 				<a href=../../../Naslovna.html>Naslovna</a> 			</li>             <li> 				<a href=../../news/economy/KategorijaEkonomija.html>Ekonomija</a> 				<ul> 					<li><a href=../../news/privreda/KategorijaPrivreda.html>Privreda</a></li> 					<li><a href=../../news/finansije/KategorijaFinansije.html>Finansije</a></li> 					<li><a href=../../news/biznis/KategorijaBiznis.html>Biznis</a></li> 				</ul> 			</li> 			<li> 				<a href=../../news/politika/KategorijaPolitika.html>Politika</a>             				<ul> 					<li><a href=../../news/domaca/KategorijaDomaca.html>Domaća</a></li> 					<li><a href=../../news/regionalna/KategorijaRegionalna.html>Regionalna</a></li> 					<li><a href=../../news/svet/KategorijaSvet.html>Svet</a></li> 				</ul>                     </li> 			<li> 				<a href=../../news/tehnologija/KategorijaTehnologija.html>Tehnologije</a>             				<ul> 					<li><a href=../../news/softver/KategorijaSoftver.html>Softver</a></li> 					<li><a href=../../news/komunikacije/KategorijaKomunikacije.html>Komunikacije</a></li> 					<li><a href=../../news/energetika/KategorijaEnergetika.html>Energetika</a></li> 				</ul>                     </li> 			<li> 				<a href=../../news/sport/KategorijaSport.html>Sport</a>             				<ul> 					<li><a href=../../news/fudbal/KategorijaFudbal.html>Fudbal</a></li> 					<li><a href=../../news/kosarka/KategorijaKosarka.html>Košarka</a></li> 					<li><a href=../../news/tenis/KategorijaTenis.html>Tenis</a></li> 					<li><a href=../../news/atletika/KategorijaAtletika.html>Atletika</a></li> 				</ul>                     </li> 			<li> 				<a href=../../news/kultura/KategorijaKultura.html>Kultura</a>             				<ul> 					<li><a href=../../news/film/KategorijaFilm.html>Film</a></li> 					<li><a href=../../news/slikarstvo/KategorijaSlikarstvo.html>Slikarstvo</a></li>				 					<li><a href=../../news/pozoriste/KategorijaPozoriste.html>Pozorište</a></li> 				</ul>                     </li>             <li>             	<a href=#>Ažuriranje</a>             				<ul> 					<li><a href=../../UlogujSe.html>Uloguj se</a></li> 					<li><a href=../../UnesiVest.html>Unesi vest</a></li> 					<li><a href=../../IzborNaslovne.html>Izbor naslovne</a></li> 				</ul>             </li> 			<li><a href=../../Kontakt.html>Kontakt</a></li>			         </ul>     </nav>

    <div id="newsDiv">

	    <p id="date">04.04.2017</p>

	    <h1 id="newsTitle">
 NETFLIKS, FEJSBUK OGLAŠAVANJE, IGRICE, ONLAJN KURSEVI... Digitalne usluge iz inostranstva biće 20 odsto SKUPLJE 
     </h1>

	    <img src="../../../images/finansije/netfliks.jpg">

	    <br />
	    <p>


Svi digitalni servisi i usluge čiji su prodavci strana pravna lica, poput pretplata za video servise (npr. Netfliks), skidanja plaćenih aplikacija sa Google Play ili App Store, kupovina domena, oglašavanje na Fejsbuku ili Guglu, najverovatnije će da poskupi, s obzirom na to da sve te kompanije od 1. aprila moraju u Srbiji da plaćaju PDV od 20 odsto na usluge.


		</p>
		
		<p>
Iz Ministarstva finansija kažu za "Blic" da ovu meru uvode radi usklađivanja sa finansijskom regulativom Evropske unije. Ona se odnosi na sve digitalne usluge i servise koje fizička lica sa prebivalištem u Srbiji kupuju od prodavaca registrovanih u inostranstvu.
	</p>
		
		<p>
Kako su objasnili u Ministarstvu, od 1. januara 2017. godine, strano pravno lice koje vrši oporezivi promet u Srbiji licima koja nisu obveznici PDV (fizičkim i drugim licima), dužno je da odredi poreskog punomoćnika i da se evidentira u sistem PDV, osim ako promet vrši državnim i drugim organima koji nisu u sistemu PDV.
	</p>

		<p>
- Za strano lice koje nije odredilo poreskog punomoćnika i nije se evidentiralo u sistem PDV, Zakonom o poreskom postupku i poreskoj administraciji propisana je i prekršajna odgovornost. Ukoliko strano lice nije u sistemu PDV, poreski dužnik je ili obveznik PDV preko kojeg strano lice naplaćuje naknadu za svoj promet, ili fizičko lice kojem je promet izvršen - objašnjavaju u Ministarstvu finansija.
		</p>

		<p>
	Promene Zakona o porezu na dodatu vrednost izvršene su, kažu, i sa ciljem da se na što adekvatniji način urede pravila koja će doprineti pravičnom oporezivanju.
	    </p>

		<p>
- Takav trend postoji i u drugim državama koje nisu članice EU, a u kojima je prepoznato da je neophodno propisati obavezno evidentiranje u sistem PDV stranih lica koja pružaju elektronske usluge. S tim u vezi, a prema našim saznanjima, gotovo u istom periodu kao i u našoj državi, uvedeno je obavezno evidentiranje u sistem PDV stranih lica koja pružaju elektronske usluge fizičkim licima u Novom Zelandu, Indiji, Rusiji i Australiji - kažu u Ministarstvu finasija.
	    </p>
	<p>
U Ministarsvu objašnjavaju da od 15. oktobra 2015. važe pravila za određivanje poreskog punomoćnika za svrhu PDV za strano lice koje vrši promet u Srbiji. Naime, oni su i pre 1. januara 2017. morali da imaju poreskog punomoćnika, da se evidentiraju u sistem PDV, ali nije bila propisana nikakva kazna ukoliko to nisu uradili. Međutim, i tada jedan od izuzetaka kada strano lice nije bilo dužno da odredi poreskog punomoćnika i da se evidentira u sistem PDV, bili su upravo elektronski pružene usluge.
	    </p>
	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>