<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

<link rel="shortcut icon" href="../../favicon.ico" type="image/x-icon"></head><body>

<div id="wrapper">
	
    <nav>         <ul>             <li> 				<a href=../../../Naslovna.html>Naslovna</a> 			</li>             <li> 				<a href=../../news/economy/KategorijaEkonomija.html>Ekonomija</a> 				<ul> 					<li><a href=../../news/privreda/KategorijaPrivreda.html>Privreda</a></li> 					<li><a href=../../news/finansije/KategorijaFinansije.html>Finansije</a></li> 					<li><a href=../../news/biznis/KategorijaBiznis.html>Biznis</a></li> 				</ul> 			</li> 			<li> 				<a href=../../news/politika/KategorijaPolitika.html>Politika</a>             				<ul> 					<li><a href=../../news/domaca/KategorijaDomaca.html>Domaća</a></li> 					<li><a href=../../news/regionalna/KategorijaRegionalna.html>Regionalna</a></li> 					<li><a href=../../news/svet/KategorijaSvet.html>Svet</a></li> 				</ul>                     </li> 			<li> 				<a href=../../news/tehnologija/KategorijaTehnologija.html>Tehnologije</a>             				<ul> 					<li><a href=../../news/softver/KategorijaSoftver.html>Softver</a></li> 					<li><a href=../../news/komunikacije/KategorijaKomunikacije.html>Komunikacije</a></li> 					<li><a href=../../news/energetika/KategorijaEnergetika.html>Energetika</a></li> 				</ul>                     </li> 			<li> 				<a href=../../news/sport/KategorijaSport.html>Sport</a>             				<ul> 					<li><a href=../../news/fudbal/KategorijaFudbal.html>Fudbal</a></li> 					<li><a href=../../news/kosarka/KategorijaKosarka.html>Košarka</a></li> 					<li><a href=../../news/tenis/KategorijaTenis.html>Tenis</a></li> 					<li><a href=../../news/atletika/KategorijaAtletika.html>Atletika</a></li> 				</ul>                     </li> 			<li> 				<a href=../../news/kultura/KategorijaKultura.html>Kultura</a>             				<ul> 					<li><a href=../../news/film/KategorijaFilm.html>Film</a></li> 					<li><a href=../../news/slikarstvo/KategorijaSlikarstvo.html>Slikarstvo</a></li>				 					<li><a href=../../news/pozoriste/KategorijaPozoriste.html>Pozorište</a></li> 				</ul>                     </li>             <li>             	<a href=#>Ažuriranje</a>             				<ul> 					<li><a href=../../UlogujSe.html>Uloguj se</a></li> 					<li><a href=../../UnesiVest.html>Unesi vest</a></li> 					<li><a href=../../IzborNaslovne.html>Izbor naslovne</a></li> 				</ul>             </li> 			<li><a href=../../Kontakt.html>Kontakt</a></li>			         </ul>     </nav>

    <div id="newsDiv">

	    <p id="date">04.04.2017</p>

	    <h1 id="newsTitle">
   Najveći IZVOZNICI Fijat, Hestil i Tigar, javni dug 24,71 milijarde evra 
     </h1>

	    <img src="../../../images/finansije/izvoznici.jpg">

	    <br />
	    <p>
		

Vrednost izvoza 15 najvećih izvoznika u Srbiji za 11 meseci 2016. godine iznosila je 3,6 milijarde evra, a najveći izvoznik je i dalje kompanija Fijat Krajsler automobili Srbija u Kragujevcu sa izvozom od 990,7 miliona evra, objavilo je Ministarstvo finansija Srbije.

		</p>
		
		<p>
Na listi vodećih izvoznika na drugom mestu je Hestil Srbija ajron end stil (novi naziv Železare Smederevo), čiji je ukupan izvoz na kraju novembra bio u vrednosti od 318,7 miliona evra. U trećem kvartalu ove godine izvoz te kompanije je 50 odsto veći nego u istom periodu 2015. godine.	</p>
		
		<p>
Tigar tajers iz Pirota je na trećoj poziciji sa izvozom od 292,8 miliona evra. Slede Naftna industrija Srbije sa 211,9 miliona evra izvoza, Filip Moris iz Niša sa 206 miliona evra, MK grupa sa 184,2 miliona evra, Petrohemija iz Pančeva sa 178,2 miliona evra, Gorenje sa 170,9 miliona evra.	</p>

		<p>
Na tom spisku su i Viktorija grupa sa izvozom od 157,5 miliona evra, Tetra pak iz Beograda sa 156 miliona evra, Jura korporacija iz Rače sa 146,1 miliona evra, Hemofarm iz Vršca sa 140,4 miliona evra, Društvo za trgovinu Robert Boš iz Beograda sa 139,2 miliona evra, Leoni iz Prokuplja sa 138,4 miliona evra i Jugoimport SDPR iz Beograda koji je imao izvoz od 122,9 miliona evra.		</p>

		<p>
	Javni dug Srbije na kraju novembra 2016. godine iznosio je oko 24,71 milijardi evra, što je 72,4 odsto bruto domaćeg proizvoda, objavilo je Ministarstvo finansija. U oktobru je javni dug bio oko 24,59 milijardi evra, što je 72,1 odsto BDP. Na kraju 2015. godine javni dug je iznosio oko 24,82 milijarde evra, odnosno 74,7 odsto BDP-a.
	    </p>

		<p>
Javni dug Srbije je na kraju 2014. godine iznosio 22,76 milijardi evra, odnosno 70,4 odsto BDP-a, dok je na kraju 2013. godine bio 20,14 milijardi evra, sa učešćem od 59,6 odsto u BDP-u. Krajem 2000. godine javni dug je bio 14,17 milijardi evra ili 201,2 odsto BDP-a, a najniži iznos javnog duga bio je 2008. godine kada je iznosio 8,78 milijardi evra ili 28,3 odsto BDP.
	    </p>
	<p>
Zakonom o budžetskom sistemu učešće javnog duga u BDP-u ograničeno je na 45 odsto.
	    </p>
	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>