<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

<link rel="shortcut icon" href="../../favicon.ico" type="image/x-icon"></head><body>

<div id="wrapper">
	
    <nav>         <ul>             <li> 				<a href=../../../Naslovna.html>Naslovna</a> 			</li>             <li> 				<a href=../../news/economy/KategorijaEkonomija.html>Ekonomija</a> 				<ul> 					<li><a href=../../news/privreda/KategorijaPrivreda.html>Privreda</a></li> 					<li><a href=../../news/finansije/KategorijaFinansije.html>Finansije</a></li> 					<li><a href=../../news/biznis/KategorijaBiznis.html>Biznis</a></li> 				</ul> 			</li> 			<li> 				<a href=../../news/politika/KategorijaPolitika.html>Politika</a>             				<ul> 					<li><a href=../../news/domaca/KategorijaDomaca.html>Domaća</a></li> 					<li><a href=../../news/regionalna/KategorijaRegionalna.html>Regionalna</a></li> 					<li><a href=../../news/svet/KategorijaSvet.html>Svet</a></li> 				</ul>                     </li> 			<li> 				<a href=../../news/tehnologija/KategorijaTehnologija.html>Tehnologije</a>             				<ul> 					<li><a href=../../news/softver/KategorijaSoftver.html>Softver</a></li> 					<li><a href=../../news/komunikacije/KategorijaKomunikacije.html>Komunikacije</a></li> 					<li><a href=../../news/energetika/KategorijaEnergetika.html>Energetika</a></li> 				</ul>                     </li> 			<li> 				<a href=../../news/sport/KategorijaSport.html>Sport</a>             				<ul> 					<li><a href=../../news/fudbal/KategorijaFudbal.html>Fudbal</a></li> 					<li><a href=../../news/kosarka/KategorijaKosarka.html>Košarka</a></li> 					<li><a href=../../news/tenis/KategorijaTenis.html>Tenis</a></li> 					<li><a href=../../news/atletika/KategorijaAtletika.html>Atletika</a></li> 				</ul>                     </li> 			<li> 				<a href=../../news/kultura/KategorijaKultura.html>Kultura</a>             				<ul> 					<li><a href=../../news/film/KategorijaFilm.html>Film</a></li> 					<li><a href=../../news/slikarstvo/KategorijaSlikarstvo.html>Slikarstvo</a></li>				 					<li><a href=../../news/pozoriste/KategorijaPozoriste.html>Pozorište</a></li> 				</ul>                     </li>             <li>             	<a href=#>Ažuriranje</a>             				<ul> 					<li><a href=../../UlogujSe.html>Uloguj se</a></li> 					<li><a href=../../UnesiVest.html>Unesi vest</a></li> 					<li><a href=../../IzborNaslovne.html>Izbor naslovne</a></li> 				</ul>             </li> 			<li><a href=../../Kontakt.html>Kontakt</a></li>			         </ul>     </nav>

    <div id="newsDiv">

	    <p id="date">04.04.2017</p>

	    <h1 id="newsTitle">
  Goldstin: Srbija i Albanija prednjače po rastu u regionu 	    </h1>

	    <img src="../../../images/privreda/goldstin.jpg">

	    <br />
	    <p>
		



Na konferenciji za medije, koja je prenošena iz Skoplja putem video linka, Goldstin je istakla da je posebno važno što se beleži otvaranje novih radnih mesta u regionu, kao i pad budžetskih deficita.


		</p>
		
		<p>
- Vidimo stabilizaciju privrednih kretanja u celom regionu. Fiskalni deficiti se smanjuju na različite načine. Neke zemlje budžetske deficite smanjuju putem sprovođenja rigoroznih ekonomskih reformi, dok druge, poput Crne Gore, to čine kroz smanjenje plata, penzija, ali i javnih investicija, što će na duži rok imati negativne posledice - rekla je Goldstin.
		</p>
		
		<p>
Ona je istakla da je oporavak rasta ubrzao u 2016. godini, pri čemu je ono što naročito ohrabruje tendencija smanjenja nezaposlenosti i siromaštva.
	</p>

		<p>
Prema najnovijem izveštaju Svetske banke o ekonomskim kretanjima u zemljama zapadnog Balkana, više radnih mesta i niske cene pomažu smanjenju siromaštva u regionu, sa prosečnom stopom siromaštva koja je u 2016. godini opala za skoro dva procentna poena u Albaniji, Makedoniji, Crnoj Gori i Srbiji, dopunjujući tako druge koristi koje su pomogle u izvlačenju oko 240.000 ljudi iz siromaštva u protekle tri godine.
		</p>

		<p>
	Zemlje zapadnog Balkana, takođe, beleže brži privredni rast nego u 2015. godini, pri čemu je rast regiona procenjen u 2016. godini na 2,8 odsto, a za ovu godinu na 3,2 procenta, navodi se u izveštaju.
	    </p>

	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>