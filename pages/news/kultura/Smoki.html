<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

<link rel="shortcut icon" href="../../favicon.ico" type="image/x-icon"></head><body>

<div id="wrapper">
	
    <nav>         <ul>             <li> 				<a href=../../../Naslovna.html>Naslovna</a> 			</li>             <li> 				<a href=../../news/economy/KategorijaEkonomija.html>Ekonomija</a> 				<ul> 					<li><a href=../../news/privreda/KategorijaPrivreda.html>Privreda</a></li> 					<li><a href=../../news/finansije/KategorijaFinansije.html>Finansije</a></li> 					<li><a href=../../news/biznis/KategorijaBiznis.html>Biznis</a></li> 				</ul> 			</li> 			<li> 				<a href=../../news/politika/KategorijaPolitika.html>Politika</a>             				<ul> 					<li><a href=../../news/domaca/KategorijaDomaca.html>Domaća</a></li> 					<li><a href=../../news/regionalna/KategorijaRegionalna.html>Regionalna</a></li> 					<li><a href=../../news/svet/KategorijaSvet.html>Svet</a></li> 				</ul>                     </li> 			<li> 				<a href=../../news/tehnologija/KategorijaTehnologija.html>Tehnologije</a>             				<ul> 					<li><a href=../../news/softver/KategorijaSoftver.html>Softver</a></li> 					<li><a href=../../news/komunikacije/KategorijaKomunikacije.html>Komunikacije</a></li> 					<li><a href=../../news/energetika/KategorijaEnergetika.html>Energetika</a></li> 				</ul>                     </li> 			<li> 				<a href=../../news/sport/KategorijaSport.html>Sport</a>             				<ul> 					<li><a href=../../news/fudbal/KategorijaFudbal.html>Fudbal</a></li> 					<li><a href=../../news/kosarka/KategorijaKosarka.html>Košarka</a></li> 					<li><a href=../../news/tenis/KategorijaTenis.html>Tenis</a></li> 					<li><a href=../../news/atletika/KategorijaAtletika.html>Atletika</a></li> 				</ul>                     </li> 			<li> 				<a href=../../news/kultura/KategorijaKultura.html>Kultura</a>             				<ul> 					<li><a href=../../news/film/KategorijaFilm.html>Film</a></li> 					<li><a href=../../news/slikarstvo/KategorijaSlikarstvo.html>Slikarstvo</a></li>				 					<li><a href=../../news/pozoriste/KategorijaPozoriste.html>Pozorište</a></li> 				</ul>                     </li>             <li>             	<a href=#>Ažuriranje</a>             				<ul> 					<li><a href=../../UlogujSe.html>Uloguj se</a></li> 					<li><a href=../../UnesiVest.html>Unesi vest</a></li> 					<li><a href=../../IzborNaslovne.html>Izbor naslovne</a></li> 				</ul>             </li> 			<li><a href=../../Kontakt.html>Kontakt</a></li>			         </ul>     </nav>

    <div id="newsDiv">

	    <p id="date">04.04.2017</p>

	    <h1 id="newsTitle">
  Smoki, idemo dalje   
     </h1>

	    <img src="../../../images/kultura/smoki.jpg">

	    <br />
	    <p>
		



"Panta rhei", ispovedni film Ljubiše Samardžića, koji je otvorio Martovski festival u Beogradu



		</p>
		
		<p>
Kada reditelj izabere da krupni plan bude što krupniji, tada se to što gledaoci vide na ekranu zove detalj. Kada Ljubiša Samardžić odluči da sebe u svojoj ukupnosti pojave - lično, intimno, stvaralački, društveno, filozofski, politički - stavi u krupni plan, tada ne vidimo detalj, ali smo u prilici da se suočimo sa filigranskom geografijom njegovog lica, ličnosti, okruženja, strasti, očekivanja, ispunjenja, osujećenja i iznad svega - poštovanja drugih.		
</p>
		
		<p>
Drugi - oni kojima Ljubiša Samardžić u filmu koji započinje njegovom fascinacijom pozorišnom predstavom “Osvrni se u gnevu”, koju je kao sveže prispevši brucoš gledao u Beogradu, do finalnog kadra - njegovog pogleda koji je u slovenačkim Alpima registrovao Radoslav Vladić dok izgovara ime svoje supruge Mire, velike ljubavi, partnera u dobru i zlu - možda su ponekad ostali osujećeni i bez dovoljno poštovanja koje im eventualno nije posvetio Ljubiša. Ali gneva nema ni u tragovima, mereno i u jedinicama PPM (parts per million), postoji ljubav, drugarstvo, solidarnost, razmena, davanje... Nema osećanja duga, da nekome nije dovoljno pruženo, niti naznaka da će nedostatak pažnje biti nadomešten nekome, negde, nekada jer u filmu sve leže sasvim prirodno, ušuškano u topao jorgan ispunjen poštovanjem.	</p>

		<p>
Svoj život i sve ono što je ispleteno i što se prepliće sa njegovim pojavljivanjem u pejzažu kulture i zajednice u Jugoslaviji Ljubiša Samardžić je odabrao - napisao i režirao, a Mira Samardžić, kao producent, potpisala ovaj neobičan autobiografski trag. Začuđujuće je da glumac koji po prirodi stvari treba uvek da je u fokusu kamere (poželjno u prvom planu), čitav film, bez obzira na dominantno fizičko prisustvo, ostaje u senci drugih. Pritom u svom filmu Ljubiša Samardžić nije u sigurnom skloništu sačinjenom od živog zida Puriše Đorđevića, Branka Bauera, Aleksandra Petrovića, Hajrudina Krvavca, Veljka Bulajića, Krste Papića, Ivana Hetriha, Gorana Paskaljevića... jer on se ne brani, on se svima njima divi i zahvalan im je.
	</p>

		<p>
Ljubiša Samardžić bez slatkastog ukusa jugonostalgičnosti govori o ljudima i događajima koji su obeležili njegov život i karijeru na prostoru Jugoslavije. On to čini s poštovanjem ličnosti i događaja i svoje domovine. Jer, tako je bilo.
	    </p>
	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>