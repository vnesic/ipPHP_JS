<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

<link rel="shortcut icon" href="../../favicon.ico" type="image/x-icon"></head><body>

<div id="wrapper">
	
    <nav>         <ul>             <li> 				<a href=../../../Naslovna.html>Naslovna</a> 			</li>             <li> 				<a href=../../news/economy/KategorijaEkonomija.html>Ekonomija</a> 				<ul> 					<li><a href=../../news/privreda/KategorijaPrivreda.html>Privreda</a></li> 					<li><a href=../../news/finansije/KategorijaFinansije.html>Finansije</a></li> 					<li><a href=../../news/biznis/KategorijaBiznis.html>Biznis</a></li> 				</ul> 			</li> 			<li> 				<a href=../../news/politika/KategorijaPolitika.html>Politika</a>             				<ul> 					<li><a href=../../news/domaca/KategorijaDomaca.html>Domaća</a></li> 					<li><a href=../../news/regionalna/KategorijaRegionalna.html>Regionalna</a></li> 					<li><a href=../../news/svet/KategorijaSvet.html>Svet</a></li> 				</ul>                     </li> 			<li> 				<a href=../../news/tehnologija/KategorijaTehnologija.html>Tehnologije</a>             				<ul> 					<li><a href=../../news/softver/KategorijaSoftver.html>Softver</a></li> 					<li><a href=../../news/komunikacije/KategorijaKomunikacije.html>Komunikacije</a></li> 					<li><a href=../../news/energetika/KategorijaEnergetika.html>Energetika</a></li> 				</ul>                     </li> 			<li> 				<a href=../../news/sport/KategorijaSport.html>Sport</a>             				<ul> 					<li><a href=../../news/fudbal/KategorijaFudbal.html>Fudbal</a></li> 					<li><a href=../../news/kosarka/KategorijaKosarka.html>Košarka</a></li> 					<li><a href=../../news/tenis/KategorijaTenis.html>Tenis</a></li> 					<li><a href=../../news/atletika/KategorijaAtletika.html>Atletika</a></li> 				</ul>                     </li> 			<li> 				<a href=../../news/kultura/KategorijaKultura.html>Kultura</a>             				<ul> 					<li><a href=../../news/film/KategorijaFilm.html>Film</a></li> 					<li><a href=../../news/slikarstvo/KategorijaSlikarstvo.html>Slikarstvo</a></li>				 					<li><a href=../../news/pozoriste/KategorijaPozoriste.html>Pozorište</a></li> 				</ul>                     </li>             <li>             	<a href=#>Ažuriranje</a>             				<ul> 					<li><a href=../../UlogujSe.html>Uloguj se</a></li> 					<li><a href=../../UnesiVest.html>Unesi vest</a></li> 					<li><a href=../../IzborNaslovne.html>Izbor naslovne</a></li> 				</ul>             </li> 			<li><a href=../../Kontakt.html>Kontakt</a></li>			         </ul>     </nav>

    <div id="newsDiv">

	    <p id="date">04.04.2017</p>

	    <h1 id="newsTitle">
  Kolarac potpisao ugovor sa Ministarstvom kulture o sufinansiranju dela troškova   
     </h1>

	    <img src="../../../images/kultura/kolarac.jpg">

	    <br />
	    <p>
		



Zadužbina Ilije Milosavljevića Kolarca potpisala je danas ugovor prema kojem će Ministarstvo kulture i informisanja Srbije u 2017. izdvojiti ukupno 4,8 miliona dinara u jednakim mesečnim ratama za funkcionisanje ove ustanove.



		</p>
		
		<p>
Ugovor o sufinansiranju tekućih rashoda i izdataka u 2017. godini potpisali su upravnica Jasna Dimitrijević i ministar kulture i informisanja Srbije Vladan Vukosavljević.	
	</p>
		
		<p>
Kolarcu će, prema potpisanom ugovoru, od 1. aprila do 31. decembra ove godine biti uplaćivano po 533.000 dinara mesečno za tekuće troškove Zadužbine.	</p>

		<p>
"Za nas, ovaj ugovor znači prvi važan korak, nećemo time rešiti sve probleme objekta Kolarčeve zadužbine, ali ovaj korak je važan u sagledavanju značaja Zadužbine i važan je u rešavanju dela nagomilanih problema koji se tiču troškova tekućeg održavanja i ulaganja u objekat Zadužbine", rekla je upravnica Kolarčeve zadužbine Jasna Dimitrijević.	</p>

		<p>
Vukosavljević je rekao da je u skladu s finansijskim mogućnostima ministarstva "ovo pristojna pomoć" koja će Kolarcu olakšati posao jer će moći da bude pokriven deo tekućih troškova.
	    </p>

		<p>
On je kao "ohrabrujuću" i "razumnu" pozdravio odluku o proširenju Odbora Zadužbine predstavnicima Grada Beograda i Ministarstva kulture i informisanja.
	    </p>

	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>