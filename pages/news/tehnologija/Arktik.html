<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

<link rel="shortcut icon" href="../../favicon.ico" type="image/x-icon"></head><body>

<div id="wrapper">
	
    <nav>         <ul>             <li> 				<a href=../../../Naslovna.html>Naslovna</a> 			</li>             <li> 				<a href=../../news/economy/KategorijaEkonomija.html>Ekonomija</a> 				<ul> 					<li><a href=../../news/privreda/KategorijaPrivreda.html>Privreda</a></li> 					<li><a href=../../news/finansije/KategorijaFinansije.html>Finansije</a></li> 					<li><a href=../../news/biznis/KategorijaBiznis.html>Biznis</a></li> 				</ul> 			</li> 			<li> 				<a href=../../news/politika/KategorijaPolitika.html>Politika</a>             				<ul> 					<li><a href=../../news/domaca/KategorijaDomaca.html>Domaća</a></li> 					<li><a href=../../news/regionalna/KategorijaRegionalna.html>Regionalna</a></li> 					<li><a href=../../news/svet/KategorijaSvet.html>Svet</a></li> 				</ul>                     </li> 			<li> 				<a href=../../news/tehnologija/KategorijaTehnologija.html>Tehnologije</a>             				<ul> 					<li><a href=../../news/softver/KategorijaSoftver.html>Softver</a></li> 					<li><a href=../../news/komunikacije/KategorijaKomunikacije.html>Komunikacije</a></li> 					<li><a href=../../news/energetika/KategorijaEnergetika.html>Energetika</a></li> 				</ul>                     </li> 			<li> 				<a href=../../news/sport/KategorijaSport.html>Sport</a>             				<ul> 					<li><a href=../../news/fudbal/KategorijaFudbal.html>Fudbal</a></li> 					<li><a href=../../news/kosarka/KategorijaKosarka.html>Košarka</a></li> 					<li><a href=../../news/tenis/KategorijaTenis.html>Tenis</a></li> 					<li><a href=../../news/atletika/KategorijaAtletika.html>Atletika</a></li> 				</ul>                     </li> 			<li> 				<a href=../../news/kultura/KategorijaKultura.html>Kultura</a>             				<ul> 					<li><a href=../../news/film/KategorijaFilm.html>Film</a></li> 					<li><a href=../../news/slikarstvo/KategorijaSlikarstvo.html>Slikarstvo</a></li>				 					<li><a href=../../news/pozoriste/KategorijaPozoriste.html>Pozorište</a></li> 				</ul>                     </li>             <li>             	<a href=#>Ažuriranje</a>             				<ul> 					<li><a href=../../UlogujSe.html>Uloguj se</a></li> 					<li><a href=../../UnesiVest.html>Unesi vest</a></li> 					<li><a href=../../IzborNaslovne.html>Izbor naslovne</a></li> 				</ul>             </li> 			<li><a href=../../Kontakt.html>Kontakt</a></li>			         </ul>     </nav>

    <div id="newsDiv">

	    <p id="date">04.04.2017</p>

	    <h1 id="newsTitle">
  "OD ARKTIKA DO SAHARE" Ruska vojska se oprema moćnim ROBOTIMA-UBICAMA  
     </h1>

	    <img src="../../../images/tehnologija/arktik.jpg">

	    <br />
	    <p>
		


Ruska vojska iz godine u godinu napreduje u razvijanju sistema koji će samostalno izvršavati vojne operacije, a u prilog toj tvrdnji ide i sve zastupljenija upotreba bespilotnih letelica (UAV) u intervencijama na kriznim područjima. Ipak, Rusi su napravili izuzetan pomak i u razvijanju automatskih borbenih vozila, navodi "Nešnal interest".

		</p>
		
		<p>
Uz podršku države i domaće vojne industrije, Ministarstvo odbrane Rusije intenzivno radi na razvijanju široke platforme oružja koje se može koristiti bez direktnog ljudskog faktora, uključujući i borbena vozila. I sam predsednik Vladimir Putin pozvao je na jaču proizvodnju i razvijanje "automatskih robotičkih kompleksa".
	</p>
		
		<p>
Iako je veliki broj ovakvih mašina i dalje u završnoj fazi razvoja, postoje neki koji su već u upotrebi. Jedna od njih je i "Uran-6", robot koji uklanja mine i tako pomaže ruskim deminerima u Siriji.
</p>

		<p>
"Stariji brat" ovog robota je "Uran-9", koji je za razliku od deminera, robot predviđen za borbene operacije. Ima čak 10 tona, a naoružan je 30-milimetarskim topom, automatskim oružjem od 7,62 mm i protivtenkovskim raketama. Postoje spekulacije da je ovaj robot tajno dopremljen u Siriju, gde je navodno već učestvovao u borbama sa džihadistima.
	</p>

		<p>
		Pored "Urala" tu je i "Platforma-M", robot koji se polako integrisao u rusku vojsku, a glavni zadatak mu je prikupljanje obaveštajnih podataka. Međutim, kako je to zadatak tokom kojeg neretko dođe do konflikta, "Platforma" je naoružana granatama i 7,62-milimetaskim topom. Proizvedena je od takvih materijala da podnosi ekstremne uslove, temperature od -30 do +50 stepeni Celzijusa (od arktičkih do pustinjskih uslova). Ovaj robot od 2013. godine uspešno koristi ruska Pacifička flota.
	    </p>

		<p>
Pre četiri godine otkriven je i robot "Argo". U pitanju je borbeno vozilo bez vozača, čiji su glavni zadaci patroliranje i skupljanje informacija. "Argo" se može koristiti i za izvođenje "amfibijskih zadataka" i pružanja logističke podrške, navodi "Nešnal interest".
	    </p>
	<p>
Još dva borbena vozila koja su u fazi priključivanja vojsci su "Udar" i "Prohod-1". "Udar" je proizveden na šasiji borbenog vozila BPM-3, a razlog je funkcionalne prirode: BPM-3 je najrasprostranjenije vozilo, te ga je stoga lako popravljati i menjati. "Udar" može da nosi i lansira dronove, a ima špijunsku i izviđačku ulogu.
	    </p>
	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>