<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

<link rel="shortcut icon" href="../../favicon.ico" type="image/x-icon"></head><body>

<div id="wrapper">
	
          <nav>         <ul>             <li> 				<a href=../../../Naslovna.html>Naslovna</a> 			</li>             <li> 				<a href=../../news/economy/KategorijaEkonomija.html>Ekonomija</a> 				<ul> 					<li><a href=../../news/privreda/KategorijaPrivreda.html>Privreda</a></li> 					<li><a href=../../news/finansije/KategorijaFinansije.html>Finansije</a></li> 					<li><a href=../../news/biznis/KategorijaBiznis.html>Biznis</a></li> 				</ul> 			</li> 			<li> 				<a href=../../news/politika/KategorijaPolitika.html>Politika</a>             				<ul> 					<li><a href=../../news/domaca/KategorijaDomaca.html>Domaća</a></li> 					<li><a href=../../news/regionalna/KategorijaRegionalna.html>Regionalna</a></li> 					<li><a href=../../news/svet/KategorijaSvet.html>Svet</a></li> 				</ul>                     </li> 			<li> 				<a href=../../news/tehnologija/KategorijaTehnologija.html>Tehnologije</a>             				<ul> 					<li><a href=../../news/softver/KategorijaSoftver.html>Softver</a></li> 					<li><a href=../../news/komunikacije/KategorijaKomunikacije.html>Komunikacije</a></li> 					<li><a href=../../news/energetika/KategorijaEnergetika.html>Energetika</a></li> 				</ul>                     </li> 			<li> 				<a href=../../news/sport/KategorijaSport.html>Sport</a>             				<ul> 					<li><a href=../../news/fudbal/KategorijaFudbal.html>Fudbal</a></li> 					<li><a href=../../news/kosarka/KategorijaKosarka.html>Košarka</a></li> 					<li><a href=../../news/tenis/KategorijaTenis.html>Tenis</a></li> 					<li><a href=../../news/atletika/KategorijaAtletika.html>Atletika</a></li> 				</ul>                     </li> 			<li> 				<a href=../../news/kultura/KategorijaKultura.html>Kultura</a>             				<ul> 					<li><a href=../../news/film/KategorijaFilm.html>Film</a></li> 					<li><a href=../../news/slikarstvo/KategorijaSlikarstvo.html>Slikarstvo</a></li>				 					<li><a href=../../news/pozoriste/KategorijaPozoriste.html>Pozorište</a></li> 				</ul>                     </li>             <li>             	<a href=#>Ažuriranje</a>             				<ul> 					<li><a href=../../UlogujSe.html>Uloguj se</a></li> 					<li><a href=../../UnesiVest.html>Unesi vest</a></li> 					<li><a href=../../IzborNaslovne.html>Izbor naslovne</a></li> 				</ul>             </li> 			<li><a href=../../Kontakt.html>Kontakt</a></li>			         </ul>     </nav>

    <div id="newsDiv">

	    <p id="date">04.04.2017</p>

	    <h1 id="newsTitle">
Dodik: Ako bude protesta, biće i kontraprotesta
  	    </h1>

	    <img src="../../../images/regionalna/dodik.jpg">

	    <br />
	    <p>
 Banjaluka – Istrajnost Srpske demokratske stranke (SDS), opozicione u Republici Srpskoj, a vladajuće u zajedničkim organima BiH, u protivljenju brzopletom uvođenju dodatnih akciza na gorivo, što je uslov za obezbeđivanje budžetima preko potrebnog novca MMF-a, dovela je do razmene optužbi između lidera dve najjače srpske stranke, Milorada Dodika iz SNSD-a i Vukote Govedarice iz SDS-a.

		</p>
		
		<p>
U prvi mah razmena optužbi između Dodika i Govedarice počela je prepirkom oko toga ko je „bliži” Bakiru Izetbegoviću, ali su se počeli pominjati i protesti i kontraprotesti, što je već viđeno prošlog maja u Banjaluci nekoliko meseci pred prošlogodišnje lokalne izbore.
	</p>
		
		<p>
Otuživši najpre Dodika za „evidentnu saradnju sa Izetbegovićem” jer je u Mostaru sa „liderom SDA dogovorio usvajanje seta zakona” potrebnih za novac od MMF-a, Govedarica je potom i samu telefonsku sednicu Saveta ministara, na kojoj su ovi zakonski predlozi utvrđeni, a onda upućeni u parlament, okarakterisao kao „ilegalnu”. Na takvu kvalifikaciju i onu da sve što je na toj sednici dogovoreno „neće važiti”, nadležni u Savetu ministara BiH tvrde da su „začuđeni” jer su svi ministri obavešteni o dnevnom redu, ali u SDS-u ne odstupaju, pa najavljuju kako njihovi ministri neće prihvatiti zapisnik sa te sednice.
	</p>

		<p>
„Možete li zamisliti Angelu Merkel kako saziva sednice es-em-esom”, pita Govedarica, što je Dodik vešto iskoristio da pozove SDS da „zajedno glasaju za smenu Saveta ministara”, jer je to „logično ako je sednica ilegalna”, uveravajući da „SNSD nema ambiciju da bude deo vlasti u organima BiH”.
	</p>

		<p>
		Ova je polemika usledila nakon ionako živopisne prethodne rasprave u vezi sa akcizama na gorivo, čijim bi uvođenjem gorivo na pumpama poskupelo za oko osam evrocenti po litru, jer su u SDS-u još na samom početku najavili kako za takva rešenja neće glasati u parlamentu BiH.
	    </p>

	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>