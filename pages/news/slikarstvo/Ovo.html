<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

<link rel="shortcut icon" href="../../favicon.ico" type="image/x-icon"></head><body>

<div id="wrapper">
	
        <nav>         <ul>             <li> 				<a href=../../../Naslovna.html>Naslovna</a> 			</li>             <li> 				<a href=../../news/economy/KategorijaEkonomija.html>Ekonomija</a> 				<ul> 					<li><a href=../../news/privreda/KategorijaPrivreda.html>Privreda</a></li> 					<li><a href=../../news/finansije/KategorijaFinansije.html>Finansije</a></li> 					<li><a href=../../news/biznis/KategorijaBiznis.html>Biznis</a></li> 				</ul> 			</li> 			<li> 				<a href=../../news/politika/KategorijaPolitika.html>Politika</a>             				<ul> 					<li><a href=../../news/domaca/KategorijaDomaca.html>Domaća</a></li> 					<li><a href=../../news/regionalna/KategorijaRegionalna.html>Regionalna</a></li> 					<li><a href=../../news/svet/KategorijaSvet.html>Svet</a></li> 				</ul>                     </li> 			<li> 				<a href=../../news/tehnologija/KategorijaTehnologija.html>Tehnologije</a>             				<ul> 					<li><a href=../../news/softver/KategorijaSoftver.html>Softver</a></li> 					<li><a href=../../news/komunikacije/KategorijaKomunikacije.html>Komunikacije</a></li> 					<li><a href=../../news/energetika/KategorijaEnergetika.html>Energetika</a></li> 				</ul>                     </li> 			<li> 				<a href=../../news/sport/KategorijaSport.html>Sport</a>             				<ul> 					<li><a href=../../news/fudbal/KategorijaFudbal.html>Fudbal</a></li> 					<li><a href=../../news/kosarka/KategorijaKosarka.html>Košarka</a></li> 					<li><a href=../../news/tenis/KategorijaTenis.html>Tenis</a></li> 					<li><a href=../../news/atletika/KategorijaAtletika.html>Atletika</a></li> 				</ul>                     </li> 			<li> 				<a href=../../news/kultura/KategorijaKultura.html>Kultura</a>             				<ul> 					<li><a href=../../news/film/KategorijaFilm.html>Film</a></li> 					<li><a href=../../news/slikarstvo/KategorijaSlikarstvo.html>Slikarstvo</a></li>				 					<li><a href=../../news/pozoriste/KategorijaPozoriste.html>Pozorište</a></li> 				</ul>                     </li>             <li>             	<a href=#>Ažuriranje</a>             				<ul> 					<li><a href=../../UlogujSe.html>Uloguj se</a></li> 					<li><a href=../../UnesiVest.html>Unesi vest</a></li> 					<li><a href=../../IzborNaslovne.html>Izbor naslovne</a></li> 				</ul>             </li> 			<li><a href=../../Kontakt.html>Kontakt</a></li>			         </ul>     </nav>


    <div id="newsDiv">

	    <p id="date">04.04.2017</p>

	    <h1 id="newsTitle">
 Ovo je Lubardino remek-delo koje od večeras možemo prvi put videti uživo 
  	    </h1>

	    <img src="../../../images/slikarstvo/ovo.jpg">

	    <br />
	    <p>
		


Slika nastala u Beogradu 1953. večeras je prvi put prikazana našoj javnosti, na izložbi u „Eurosalonu“ na Andrićevom vencu.

		</p>
		
		<p>
- Imamo čast da u godini kada se obeležava 110 godina od rođenja jednog od najvećih slikara sa naših prostora Petra Lubarde, ovako značajnu sliku, sa više nego zanimljivom sudbinom, po prvi put od njenog nastanka predstavimo široj domaćoj javnosti - kažu kolekcionari Dušan Klepić i Vladimir Krstonošić koji donose ovo čuveno delo u grad u kojem je ono i nastalo.
	</p>
		
		<p>
Kao što je ”Blic” prethodnih dan pisao, slika „Fantastična zver“ („Besta Fantastica“) naslikana je u Beogradu 1953. godine, da bi nekoliko meseci kasnije Petar Lubarda sa još 24 slike odneo u Brazil, gde je predstavljao Jugoslaviju na jednoj od najznačajnijih smotri umetnosti, na Bijenalu u Sao Paulu.
	</p>

		<p>
- Budući da je kratko bila u Srbiji, domaća publika, osim nekoliko bliskih prijatelja Petra Lubarde, nije imala priliku da je vidi. Po završetku Bijenala, na kojem je Lubarda postigao veliki uspeh osvojivši jednu od glavnih nagrada, slike su vraćene u zemlju. Ne i „Besta Fantastica“. Ona je otkupljena na Bijenalu, nakon čega se deset godina nalazila u Brazilu. Promenivši vlasnika, preneta je u Francusku, tačnije u Lion u kolekciju Marka Berbezata, koji ju je čuvao više decenija. Nakon njegove smrti, porodica otuđuje sliku i od tada joj se gubi svaki trag - ističu Dušan Klepić i Vladimir Krstonošić.
	</p>

		<p>
	Oni dodaju da su veoma ponosni na poduhvat koji su izveli uspevši da pronađu sliku i da je otkupe.
	    </p>

	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>