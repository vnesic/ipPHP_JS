<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

<link rel="shortcut icon" href="../../favicon.ico" type="image/x-icon"></head><body>

<div id="wrapper">
	
          <nav>         <ul>             <li> 				<a href=../../../Naslovna.html>Naslovna</a> 			</li>             <li> 				<a href=../../news/economy/KategorijaEkonomija.html>Ekonomija</a> 				<ul> 					<li><a href=../../news/privreda/KategorijaPrivreda.html>Privreda</a></li> 					<li><a href=../../news/finansije/KategorijaFinansije.html>Finansije</a></li> 					<li><a href=../../news/biznis/KategorijaBiznis.html>Biznis</a></li> 				</ul> 			</li> 			<li> 				<a href=../../news/politika/KategorijaPolitika.html>Politika</a>             				<ul> 					<li><a href=../../news/domaca/KategorijaDomaca.html>Domaća</a></li> 					<li><a href=../../news/regionalna/KategorijaRegionalna.html>Regionalna</a></li> 					<li><a href=../../news/svet/KategorijaSvet.html>Svet</a></li> 				</ul>                     </li> 			<li> 				<a href=../../news/tehnologija/KategorijaTehnologija.html>Tehnologije</a>             				<ul> 					<li><a href=../../news/softver/KategorijaSoftver.html>Softver</a></li> 					<li><a href=../../news/komunikacije/KategorijaKomunikacije.html>Komunikacije</a></li> 					<li><a href=../../news/energetika/KategorijaEnergetika.html>Energetika</a></li> 				</ul>                     </li> 			<li> 				<a href=../../news/sport/KategorijaSport.html>Sport</a>             				<ul> 					<li><a href=../../news/fudbal/KategorijaFudbal.html>Fudbal</a></li> 					<li><a href=../../news/kosarka/KategorijaKosarka.html>Košarka</a></li> 					<li><a href=../../news/tenis/KategorijaTenis.html>Tenis</a></li> 					<li><a href=../../news/atletika/KategorijaAtletika.html>Atletika</a></li> 				</ul>                     </li> 			<li> 				<a href=../../news/kultura/KategorijaKultura.html>Kultura</a>             				<ul> 					<li><a href=../../news/film/KategorijaFilm.html>Film</a></li> 					<li><a href=../../news/slikarstvo/KategorijaSlikarstvo.html>Slikarstvo</a></li>				 					<li><a href=../../news/pozoriste/KategorijaPozoriste.html>Pozorište</a></li> 				</ul>                     </li>             <li>             	<a href=#>Ažuriranje</a>             				<ul> 					<li><a href=../../UlogujSe.html>Uloguj se</a></li> 					<li><a href=../../UnesiVest.html>Unesi vest</a></li> 					<li><a href=../../IzborNaslovne.html>Izbor naslovne</a></li> 				</ul>             </li> 			<li><a href=../../Kontakt.html>Kontakt</a></li>			         </ul>     </nav>

    <div id="newsDiv">

	    <p id="date">04.04.2017</p>

	    <h1 id="newsTitle">
 Izložba Aleksandra Joksimovića u kikindskoj "Terri"   	    </h1>

	    <img src="../../../images/slikarstvo/izlozba.jpg">

	    <br />
	    <p>
		



U galeriji "Terra" u Kikindi otvorena je izložba "Maštarot", slikara i multimedijalnig umetnika Aleksandra Joksimovića. Moto ove Joksimovićeve postavke je "najbolji način da se predvidi budućnost je - da se izmisli" pa zato sadrži tri segmenta koje povezuje ideja izmaštavanja stvarnosti.


		</p>
		
		<p>
Serija crteža koja se razvija od 2011. uobličena u instalaciju i štampani primerak "Maštarota", komuniciraju sa retrospektivom izabranih video radova: "Panonska slonica" iz 2008. godine, eksperimentalni animirani video "Suddenly hemikalije" nastao godinu dana kasnije, a oba u saradnji sa vizuelnim umetnikom Darkom Stojkovim, kao i muzički animirani video "Kezz ft. Mkdsl - Jovka Kumanovka" nastao prošle godine.
	</p>
		
		<p>
- Centar postavke i osnovna forma "Maštarota" jeste serija koju čini 366 crteža malog formata, koji su rezultat konfrontiranja mašte i subjektivnih doživljaja stvarnosti. Nastali su izmeštanjem stvarnih ljudi, stanja, mesta i događaja u novi nadrealni kontekst, u kom nosioci poetike postaju naglašeni karakteri i karakteristike, koji u sebi sadrže sliku celine iz koje su izdvojeni. U malim formatima crteža kriju se teme koje su naizgled u neskladu sa kontrastnim i jarkim bojama kojima su prikazane. Na ovaj način, Joksimović stvara iluziju, ali i uspostavlja ravnotežu uvođenjem doze ironije i humora. Privlačeći pogled koloritom, ekspresivnošću izraza i nadrealnim predstavama, umetnik tematikom uspeva da zadrži pogled posmatrača, ali i da ga uvuče u odraz svog iluzornog sveta - protumačila je Tamara Ristić, istoričarka umetnosti u katalogu izložbe.
	</p>

		<p>
Aleksandar Joksimović je diplomirao je slikarstvo na Fakultetu likovnih umetnosti u Beogradu 2006. godine, a 2012. je doktorirao digitalnu umetnost na Interdisciplinarnim studijama Univerziteta umetnosti u Beogradu. Od 2003. godine izlaže samostalno i na grupnim izložbama u zemlji i inostranstvu (Bosna i Hercegovina, Slovenija, Finska, Grčka).	</p>

	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>