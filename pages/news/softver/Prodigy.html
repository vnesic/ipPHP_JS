<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

<link rel="shortcut icon" href="../../favicon.ico" type="image/x-icon"></head><body>

<div id="wrapper">
	
          <nav>         <ul>             <li> 				<a href=../../../Naslovna.html>Naslovna</a> 			</li>             <li> 				<a href=../../news/economy/KategorijaEkonomija.html>Ekonomija</a> 				<ul> 					<li><a href=../../news/privreda/KategorijaPrivreda.html>Privreda</a></li> 					<li><a href=../../news/finansije/KategorijaFinansije.html>Finansije</a></li> 					<li><a href=../../news/biznis/KategorijaBiznis.html>Biznis</a></li> 				</ul> 			</li> 			<li> 				<a href=../../news/politika/KategorijaPolitika.html>Politika</a>             				<ul> 					<li><a href=../../news/domaca/KategorijaDomaca.html>Domaća</a></li> 					<li><a href=../../news/regionalna/KategorijaRegionalna.html>Regionalna</a></li> 					<li><a href=../../news/svet/KategorijaSvet.html>Svet</a></li> 				</ul>                     </li> 			<li> 				<a href=../../news/tehnologija/KategorijaTehnologija.html>Tehnologije</a>             				<ul> 					<li><a href=../../news/softver/KategorijaSoftver.html>Softver</a></li> 					<li><a href=../../news/komunikacije/KategorijaKomunikacije.html>Komunikacije</a></li> 					<li><a href=../../news/energetika/KategorijaEnergetika.html>Energetika</a></li> 				</ul>                     </li> 			<li> 				<a href=../../news/sport/KategorijaSport.html>Sport</a>             				<ul> 					<li><a href=../../news/fudbal/KategorijaFudbal.html>Fudbal</a></li> 					<li><a href=../../news/kosarka/KategorijaKosarka.html>Košarka</a></li> 					<li><a href=../../news/tenis/KategorijaTenis.html>Tenis</a></li> 					<li><a href=../../news/atletika/KategorijaAtletika.html>Atletika</a></li> 				</ul>                     </li> 			<li> 				<a href=../../news/kultura/KategorijaKultura.html>Kultura</a>             				<ul> 					<li><a href=../../news/film/KategorijaFilm.html>Film</a></li> 					<li><a href=../../news/slikarstvo/KategorijaSlikarstvo.html>Slikarstvo</a></li>				 					<li><a href=../../news/pozoriste/KategorijaPozoriste.html>Pozorište</a></li> 				</ul>                     </li>             <li>             	<a href=#>Ažuriranje</a>             				<ul> 					<li><a href=../../UlogujSe.html>Uloguj se</a></li> 					<li><a href=../../UnesiVest.html>Unesi vest</a></li> 					<li><a href=../../IzborNaslovne.html>Izbor naslovne</a></li> 				</ul>             </li> 			<li><a href=../../Kontakt.html>Kontakt</a></li>			         </ul>     </nav>

    <div id="newsDiv">

	    <p id="date">04.04.2017</p>

	    <h1 id="newsTitle">
 Testirali smo „Prodigy“ porodicu - sveti gral za gejmere 
   	    </h1>

	    <img src="../../../images/softver/prodigy.jpg">

	    <br />
	    <p>


Potreba da se održi korak sa sve zahtevnijim prohtevima gejmera ubrzala je napor „Logitecha“ da predstavi „Prodigy“ seriju uređaja koja pruža pristup vrhunskoj tehnologiji. U „paketu“ koji smo testirali su „G403“ bežični miš, „G213 RGB“ tastatura i „G231“ slušalice.


		</p>
		
		<p>
Dok smo nestrpljivo otvarali kutiju bilo nam je jasno da ćemo za trenutak u rukama imati miš koji nije klasičan „Lodžitek“. Umesto masivnog kućišta sa brojnim tasterima dobili smo „G430“ elegantnog i jednostavnog dizajna. Miš je simetričan, za razliku od rivala istog cenovnog ranga, ergonomičan i sa konturom koja prati prirodan položaj ruke i prstiju. Gumeni tasteri na levoj i desnoj strani pružaju dodatnu kontrolu, a ako više volite miša veće težine moguće ga je otežati s dodatnim tegićem od 10 grama. Pored klasičnih dugmića (desni, levi i scroll točkić), dodata su još samo tri dugmeta - dva sa strane i podešavanje za brzinu kursora, odnosno DPI. Miš je osam puta brži od standardnih miševa i njihova reakcija je gotovo trenutna. Precizan i izdržjliv optički senzor (PMW3366) je izvanredan i kursor savršeno „klizi“ po ekranu.
	</p>
		
		<p>
Miš može da se koristiti bez dodatnog podešavanja ili ga možete konfigurisati kako biste prilagodili rasvetu, tastere i DPI postavke. Visoko optimizovana 2.4GHz bežična konekcija ima odaziv od 1ms. „Lodžitek G403“ zaslužuje stvarno najvišu ocenu, s tim da će možda više odgovarati gejmerima „shooter“ igrica „Counter Strike“ ili „Call of Duty“, a manje, recimo, „World of Warcraft“ gejmerima koji vole miševe sa više komandi, odnosno dugmića. Jedino na čemu bi „Logitech“ trebalo da još poradi je svetlo, jer dosta gejmera voli dodatni „lightshow“ u mraku svoje sobe.
	</p>

		<p>
Ako miš ne svetli koliko treba (stvar ukusa), onda je tu tastatura „G213 Prodigy“ sa takođe pet RGB zona osvetljenja, koje se mogu personalizovati iz spektra do 16,8 miliona boja. Promenite boje kako biste uskladili svoje postavke određene igre, postavke ekrana… Dizajn sa zaobljenim ivicama naglašava otpornost tastature na prolivanje tečnosti koja je, složićemo se, sastavni deo gejminga. Takođe, „anti-ghosting gaming“ matrica podešena je za optimalnu izvedbu kako biste imali punu kontrolu u trenucima kada istovremeno pritiskate više tastera.	</p>

		<p>
Za kraj smo ostavili „“ slušalice sa zvučnicima prečnika 40 mm. Prvi utisak je da su slušalice prilično lagane, što je veliki plus kada igrate satima i satima, kvalitetno su urađena, dok su kockasti sunđerasti ulošci presvučeni finom tkaninom protiv znojenja. Slušalice su bile nove iz kutije i ulošci su nam malo smetali, ali sigurni smo da će sve doći na svoje mesto kada ih natopimo dobrom „pucačinom“. Stereo zvuk je kvalitetan, ali su nam nedostajali niski tonovi (ponovo - stvar ukusa). Kao plus možemo da izdvojimo i da slušalice nemaju nikakva svetla koja mogu da smetaju očima i da odvlače pažnju.
	    </p>

	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>