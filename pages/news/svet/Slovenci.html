<html><head><!-- meta ignored --><link rel="stylesheet" type="text/css" href="../../../css/site.css"></link><meta http-equiv="content-type" content="text/html; charset=UTF-8" />

<link rel="shortcut icon" href="../../favicon.ico" type="image/x-icon"></head><body>

<div id="wrapper">
	
    <nav>         <ul>             <li> 				<a href=../../../Naslovna.html>Naslovna</a> 			</li>             <li> 				<a href=../../news/economy/KategorijaEkonomija.html>Ekonomija</a> 				<ul> 					<li><a href=../../news/privreda/KategorijaPrivreda.html>Privreda</a></li> 					<li><a href=../../news/finansije/KategorijaFinansije.html>Finansije</a></li> 					<li><a href=../../news/biznis/KategorijaBiznis.html>Biznis</a></li> 				</ul> 			</li> 			<li> 				<a href=../../news/politika/KategorijaPolitika.html>Politika</a>             				<ul> 					<li><a href=../../news/domaca/KategorijaDomaca.html>Domaća</a></li> 					<li><a href=../../news/regionalna/KategorijaRegionalna.html>Regionalna</a></li> 					<li><a href=../../news/svet/KategorijaSvet.html>Svet</a></li> 				</ul>                     </li> 			<li> 				<a href=../../news/tehnologija/KategorijaTehnologija.html>Tehnologije</a>             				<ul> 					<li><a href=../../news/softver/KategorijaSoftver.html>Softver</a></li> 					<li><a href=../../news/komunikacije/KategorijaKomunikacije.html>Komunikacije</a></li> 					<li><a href=../../news/energetika/KategorijaEnergetika.html>Energetika</a></li> 				</ul>                     </li> 			<li> 				<a href=../../news/sport/KategorijaSport.html>Sport</a>             				<ul> 					<li><a href=../../news/fudbal/KategorijaFudbal.html>Fudbal</a></li> 					<li><a href=../../news/kosarka/KategorijaKosarka.html>Košarka</a></li> 					<li><a href=../../news/tenis/KategorijaTenis.html>Tenis</a></li> 					<li><a href=../../news/atletika/KategorijaAtletika.html>Atletika</a></li> 				</ul>                     </li> 			<li> 				<a href=../../news/kultura/KategorijaKultura.html>Kultura</a>             				<ul> 					<li><a href=../../news/film/KategorijaFilm.html>Film</a></li> 					<li><a href=../../news/slikarstvo/KategorijaSlikarstvo.html>Slikarstvo</a></li>				 					<li><a href=../../news/pozoriste/KategorijaPozoriste.html>Pozorište</a></li> 				</ul>                     </li>             <li>             	<a href=#>Ažuriranje</a>             				<ul> 					<li><a href=../../UlogujSe.html>Uloguj se</a></li> 					<li><a href=../../UnesiVest.html>Unesi vest</a></li> 					<li><a href=../../IzborNaslovne.html>Izbor naslovne</a></li> 				</ul>             </li> 			<li><a href=../../Kontakt.html>Kontakt</a></li>			         </ul>     </nav>

    <div id="newsDiv">

	    <p id="date">04.04.2017</p>

	    <h1 id="newsTitle">
 SLOVENCI GENERALI NAKON BITKE: Znali smo da će na granicama biti NEPODNOŠLJIVE GUŽVE 
      </h1>

	    <img src="../../../images/svet/slovenci.jpg">

	    <br />
	    <p>


Slovenačko veleposlanstvo u Hrvatskoj u četvrtak je podsetilo na izjave Slovenije i Hrvatske kod usvajanja promenjenih pravila šengenskog zakona u februaru ove godine pri čemu je Ljubljana upozoravala na negativne posledice njihovo dosledno sprovođenje na protok putnika zemalja članica.


		</p>
		
		<p>
Slovenija je u februaru na skupštini EU istakla kako je njena teritorija pod velikim pritiskom ulazaka i izlazaka iz država članica. Tada je upozorila da su predložena pravila o sistematičnim proverama svih putnika koje prelaze spoljne šengenske granice, uključujući i one koji po evropskom zakonu imaju pravo na slobodno kretanje, nerazmerna mera koja će imati posledice na protok ljudi, kao i finansijske implikacije za države članice, stoji u izveštaju veća na kojeg je u četvrtak upozorilo slovenačko veleposlanstvo u Hrvatskoj.	</p>
		
		<p>
- Slovenija se neće smeti smatrati odgovornom za takav razvoj događaja - tada je upozorila Ljubljana, dodavši kako pozdravlja nameru Evropske komisije da redovno procenjuje sprovođenje tog zakona, uključujući i njegove amandmane i da će predlagati izmene ako to bude potrebno.</p>

		<p>
Hrvatska je tada pozdravila tu regulativu kojoj je cilj održavanje sigurnosti širom teritorije Evropske unije i šengenskog prostora, ali je izrazila nezadovoljstvo jer bi novi granični režim mogao imati "negativne posledice na hrvatsko stanovništvo i delotvoran protok putnika i promet dobara".	</p>

		<p>
	Hrvatska "žali što će te mere biti sprovedene ne samo na spoljnim granicama Evropske unije nego i na unutrašnjim granicama između zemalja članica koje u potpunosti aprovode Šengenski sporazum i zemalja članica koje ga još ne sprovode", stoji u tadašnjoj izjavi Hrvatske u Veću Evropske unije.
	    </p>

		<p>
Uredba EU-a o kontroli svih putnika na spoljnim granicama šengenskog prostora i spoljnim granicama EU-a stupila je na snagu prošli petak. Ona predviđa proveru svih putnika, uključujući i državljane članica EU-a. Sprovođenje uredbe izazvalo je prošlog vikenda velike zastoje na hrvatsko-slovenačkoj granici.
	    </p>
	<p>
Slovenački državni sekretar Boštjan Šefic u sredu je istakao kako je Slovenija konzistentno upozoravala da će ta mera uzrokovati gužve kad bude sprovedena, te da je zato predlagala uvođenje izuzetaka pri kontrolama, poput onih nad decom mlađom od 12 godina, maloletnicima koji putuju s roditeljima, studentima i penzionerima na organizovanim putovanjima i slično, ali da za to nije imala podršku, objavljeno je na stranicama slovenačkog ministarstva unutrašnjih poslova.
	    </p>
	    <div class="likes">
	    	Lajkova: 50
	    	<button style="vertical-align: middle;">Lajkuj</button>
	    </div>

	    <div class="comments">
	    	<p style="text-align: left;">Napisi komentar</p>
	    	<textarea placeholder="Napisite tekst komentara" style="width: 100%; height: 80px"></textarea>
	    	<button style="margin: 5px">Postavi komentar</button>
	    </div>

	    <div class="comments">
	    	<p style="text-align: left;">Komentari</p>
	    	<div class="comment">
	    		<p class="commenter">Aca:</p>
					I tako u nedogled...
		    	</div>
	    	<div class="comment">
	    		<p class="commenter">Ivan T:</p>
					U nedogled propadamo po povoljnom kursu..hehe.
			    </div>
	    	<div class="comment">
	    		<p class="commenter">Sale :</p>
	    		Kupujte svajcarsce :D
	    	</div>
	    </div>


	</div>

		
	
	

	 
	
</div>

</body></html>